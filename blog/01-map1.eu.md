[map1.eu](http://www.map1.eu) - Outdoorová mapa Evropy
========================================================================

_Tento blog píšu k příležitosti spuštění první alfa verze
[map1.eu](http://www.map1.eu)._

Motivace
------------------------------------------------------------------------
Online kartografické mapy použitelné na turistiku či cykloturistiku jsou
velmi užitečným pomocníkem při plánování výletů či dovolené.
Zatímco v Čechách je takových map hned  několik ([mapy.cz](http://www.mapy.cz),
[amapy.centrum.cz](http://amapy.centrum.cz), [mapy.idnes.cz](http://mapy.idnes.cz),...),
situace v zahraničí je o poznání horší. Co se online map týče, jsme
absolutní světová velmoc! Ve většině zemí jsou nejkvalitnějšími online
mapami  [google maps](http://maps.google.com) a [openstreetmaps](http://openstreetmaps.org).
Pokud chcete něco najít ve městě nebo jet autem z bodu A do bodu B jsou
právě tyto mapy to pravé ořechové. Pro (cyklo)turistiku, orientaci
v přírodě a tak podobně však už tak vhodné nejsou.

Rozhodl jsem se pokusit tuto "mezeru na trhu" alespoň částečně zacelit
a __vytvořit online mapy použitelné i na (cyklo)turistiku pro celý náš
kontinent, vytvořit mapy à la "mapy.cz" pro celou Evropu__. Věřím, že 
takové mapy mohou být velmi užitečným pomocníkem nejen nám Čechům na
cestách, ale do budoucna všem obyvatelům i návštěvníkům Evropy.


Jak na to?
------------------------------------------------------------------------
Musím se přiznat ke lži, kterou jsem spáchal v minulém odstavci. Jakou?
Tuto: _"openstreetmaps ...pro (cyklo)turistiku, orientaci v přírodě
a tak podobně nejsou vhodné."_ To totiž platí pouze pro mapu nacházející
se na zmíněné adrese ([openstreetmaps.org](http://openstreetmaps.org)).
Openstreetmap je však mnohem víc než tato mapa. Openstreetmap je fenomén
srovnatelný s Wikipedií. Openstreetmap jsou především svobodná gis data
shromažďovaná mnoha tisíci (nejen) dobrovolníků, data, která se velmi 
rychle rozrůstají. A rozrostla se již tak, že podle mého názoru mohou na
mnoha místech dobře posloužit jako podklad pro vykreslování turistických
map.

__Co je tedy cílem mého snažení? Zjednodušeně řečeno nový styl zobrazování
openstreetmap dat. Nový stylesheet. Styl, který bude přehlednější a bude
zobrazvat více informací než standardní styl, který je znám jako mapnik
ze stránek openstreetmap.org. Dále chci tímto stylem renderované mapy
poskytovat na adrese [map1.eu](http://map1.eu) jako jednotnou službu
přehledných map celé Evropy.__

Čím se vzhled map1.eu odlišuje od standardního vzhledu openstreetmap.org?
------------------------------------------------------------------------
Jak již bylo zmíněno map1.eu zobrazuje openstreetmap data. Styl jejich
zobrazení je však zcela přepracován. Při jeho návrhu byl brán zřetel na
tyto body:

* __Důraz na to, aby důležitější bylo výraznější__ — zejména v malých
zvětšeních je openstreetmap (ale i google maps) velmi nepřehlednou mapou.
Toto způsobuje zejména to, že např. města jsou kreslena stejně velkým
písmem. Není příliš příhlíženo k jejich lidnatosti. Při tvorbě stylu
jsem se snažil nejprve určit priority, tedy, jak moc je která informace
na mapě důležitá a pak zvolit její příslušnou výraznost.

* __Rendering více vlastností__ — V datech openstreetmap je mnoho typů
informací, které se ve standardnim stylu vůbec nerenderují, např. 
turistické značky.

* __Vrstevnice__ — Samotná openstreetmap data vrstevnice neobsahují,
tyto informace však lze získat z jiných zdrojů (aster, srtm). Kromě
vrstevnic je kreslen i hillshading, tedy stínování kopců.

* __Konzervativní vzhled__ — Snažím se, aby mapa připomínala tištěné mapy.
Na nejmenších měřítkách mapy politické, ve středních měřítkách automapy
a v největších kartografické/turistické mapy.


Srovnání s jinými mapami
------------------------------------------------------------------------
Tento blog píšu k příležitosti spuštění první alpha verze map. Následující
seznam ukazuje odkazy na různé mapové servery s předvybranou oblastí a 
zvětšením. To proto, aby bylo možné snadno srovnat jiné online mapy s map1.eu.


### Malé měřítko

* [Google maps](https://maps.google.com/?ll=49.898173,14.004822&spn=1.67897,3.348083&t=m&z=9&layer=t)
* [Standardni openstreetmap](http://www.openstreetmap.org/?lat=50.041&lon=14.299&zoom=9&layers=M)
* [Map quest (verze osm)](files/01-map-9-mapquest.png)
* [Amapy od centrumu](http://amapy.centrum.cz/?c=49.8964,14.56512&z=9&mc=b)
* [Turistické mapy.cz](http://www.mapy.cz/#x=14.364365&y=49.917323&z=7&l=16)
* [Mapy.cz](http://www.mapy.cz/#x=14.364365&y=49.917323&z=7)
* __[map1.eu](http://www.map1.eu/#zoom=9&lat=49.908&lon=13.89302)__

### Střední měřítko

* [Google maps](https://maps.google.com/?ll=49.899389,14.468307&spn=0.104933,0.209255&t=m&z=13&layer=t)
* [Google maps terén](https://maps.google.com/?ll=49.899389,14.468307&spn=0.104933,0.209255&t=p&z=13)
* [Standardni openstreetmap](http://www.openstreetmap.org/?lat=49.9033&lon=14.4668&zoom=13&layers=M)
* [Opencyclemap (založeno na openstreetmap)](http://www.opencyclemap.org/?lat=49.9033&lon=14.4668&zoom=13&layers=C)
* [Map quest (založen na osm)](http://mapq.st/UGazXk)
* [Amapy od Centrumu](http://amapy.centrum.cz/?c=49.89718,14.46316&z=13&mc=b)
* [Amapy od Centrumu turistické](http://amapy.centrum.cz/?c=49.89718,14.46316&z=13&mc=trs)
* [Mapy.cz](http://www.mapy.cz/#x=14.491619&y=49.896796&z=11)
* [Turistické mapy.cz](http://www.mapy.cz/#x=14.491619&y=49.896796&z=11&l=16)
* [__map1.eu__](http://www.map1.eu/#zoom=13&lat=49.89173&lon=14.45607)


Stav projeku
------------------------------------------------------------------------
Právě byla spuštěna alfa verze. Ačkoliv budou mapy v budoucnu 
zobrazovat celou Evropu, nyní je celá Evropa vykreselena pouze v malém
měřítku. Pro větší měřítka je vyrenderována pouze Evropa střední.
Největší měřítka jsou zatím renderována pouze pro velká města.
Pro evidenci chyb používám [github](https://github.com/bigr/map1/issues).


Závěrem
------------------------------------------------------------------------
Projekt map1.eu je ještě ve fázi vývoje. Budu vděčný za všechny podněty
a přípomínky, za každou konstruktivní kritiku, která mi pomůže map1.eu
zdokonalit.
