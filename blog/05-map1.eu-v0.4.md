[map1.eu](http://www.map1.eu) - Vydána verze 0.4
========================================================================

Po delší usilovnou prací naplněné odmlce byla vydána verze Alfa 0.4  [map1.eu](http://www.map1.eu). 
Jedná se o velký skok směrem k první Beta verzi. Zvětšení 16+ byla v podstatě
zcela přepracována, ale i menší zvětšení prošla masivním faceliftem. Bylo
přidáno gridinfo, které podstatně doplněje informace na mapě zobrazené.

Co je nového?
-------------
* __Gridinfo__: K velké řadě prvků na mapě se v levém dolním rohu zobrazují 
bližší informace, na této funkcionalitě se bude ještě pracovat.
* __Veřejná doprava__: Byly přidány autobusové, tramvajové a vlakové zástávky.
Tramvajové koleje.
* __Landcover__: Byla provedena celková revize výplní ploch a bylo doplněno mnoho
doposud nezobrazovaných (vinice, sady, skládky, lomy, elektrárny a mnohem víc).
* __Popisky landcover__: Pokud má pokryv plochy nějaký text, tak je nyní
zobrazen, velikost písma je volena podle velikosti pokryvu.
* __Vylepšení protected areas__: Bylo přepracováno zobrazování přírodních památek
atp. Dále bylo doplněno zobrazování jejich názvů, a to opět dynamicky podle jejich plochy.
* __Revize symbolů__: Zobrazování symbolů bylo přepracováno tak, aby bylo
jednotnější. Byl zaveden systém tematických září kolem symbolů a jejich názvů.
* __Omezení__: Počínaje touto verzí se zobrazují štítky informující o tom, kdo
může danou komunikaci používat. Dále se červeně proškrtávají oblasti s omezeným či zakázaným přístupem.
* __Revize cest__: Zobrazování cest bylo revidováno a bylo přidáno vykreslovnání jednosměrek.
* __Celkový redisign__: Map1.eu prošla celkovou barevnou korekturou tak, aby barvy
dávaly větší smysl a mapa tak byla přehlednější. Optimalizace se také zaměřovaly
na lepší zobrazení mapy na zařízeních s vysokým rozlišením.
* Rendering byl přepracován tak, aby mohl plně využívat multitasking.
Dále se uskutečnil přechod od sqlite zpět na postgis.
* Mnoho dalších drobností.

Co se nestihlo a co dál?
-------------------------
Ještě je třeba doladit gridinfo na straně klienta tak, aby nebylo rušivé.
Dále chybí už jen pár drobností. Doufám, že příští verze 0.5 bude označena
za betu.

Je jasné, že první Beta bude obsahovat ještě mnoho chyb. Věřím však, že nebude
trvat mnoho týdnů a dotáhnu mapu k první stabilní verzi. 

Ještě trochu vzdálenější plány
------------------------------
Na tomto místě bych se rád rozhovořil o dvou projektech, které bych rád inicioval.
Rád bych tím oslovil Vás, programátory, a pokud bych našel dostatečné množství
rukou a mozků, mohl bych jeden či druhý projekt na githubu rozjet. Krátce
bych tedy představil, o co by se jednalo:

### Potenciálně client-side Routovací engine
Routování (tedy vyhladávání nejvhodnější cesty z bodu A do bodu B) dnes
nad OSM daty provádí leckterý program. Tento by však svoji
architekturu přizpůsoboval tomu, že by mohl běžet na straně klienta a ze
serveru si pouze stahoval potřebná data. Meritum věci by bylo v nalezení
vhodného algoritmu a vhodného uložení dat tak, aby nebyl přesun dat mezi
klientem a serverem větší brzdou než samotné obtěžování serveru 
s vyhledáváním nejkratší cesty. Kromě této vlastnosti bych rád do routování
začlenil možnost přihlížet k dalším parametrům jako je výškový profil 
či kvalita terénu.

### Nový renderovací engine
Ano, toto je velmí odvážné. Po té, co jeden rok pracuji s Mapnikem mám už trochu
ponorku. Mapnik je sice špička v renderování, ale já už poslední půl rok
nedělám nic jiného, než že bojuji s jeho nedokonalostí. Mapnik nemá
téměř žádné nástroje kartografické generalizace. I taková jednoduchá věc
jako posunutí je ve stávající verzi Mapniku pro symboly nepodporováno. Chtěl
bych udělat program, který by kreslil mapu ne jako obrázek 1:1 z dodaných
vektorových dat. Chtěl bych od začátku navrhnout program, který bude dodržovat
zaběhlé kartografické postupy a pokusit se o jejich automatizaci. Mluvím
o programu, pro který by bylo samozřejmostí data [generalizovat](http://cs.wikipedia.org/wiki/Generalizace).
Pokud toto čte nějaký kartograf programátor (a nebo vlastně i kdokoliv jiný),
ať do toho se mnou jde, mapy by totiž pak mohly vypadat úplně jinak.

Tak toto jsou ty dva projekty. Pokud se objeví zájem, založím github projekty,
diskusní fóra, rozvedu nápady, které mám v hlavě. Sám na to ale rozhodně nestačím.


Poděkování za podporu finanční i jinou
--------------------------------------
Na prvním místě bych chtěl poděkovat společnosti [Ultimum technologies](http://ultimumtechnologies.com/),
která mi bezplatně poskytla výpočetní výkon. 

V neposlední řadě chci poděkovat všem, kteří [přispěli na projekt map1.eu](http://map1.eu/donation.html).
K dneštnímu dni jsem vybral 6000Kč. Z těchto prostředků hradím náklady na provozování
dvou VPS u jiných firem než je Ultimum technologies.

I přes veškerou vaši pomoc, za kterou jsem vděčný, stále nemám prostředky,
které by zaplatily moji práci. Vzhledem k tomu, že posledních sedm měsíců
pracuji na map1.eu téměř na plný úvazek, stává se pomalu finanční otázka
palčivě aktuální. Od záčátku je mojí strategií poskytovat mapy zadarmo
a vydělávat na doprovodných službách. Pevně věřím, že toto období vývoje překlenu
a na tomto rozhodnutí nebudu muset nic měnit.
 
Závěrečný seznam odkazů týkajících se projektu
----------------------------------------------
* Mail projektu: info@map1.eu
* Github: [github.com/bigr/map1](https://github.com/bigr/map1)
* Donace: [map1.eu/donation.html](http://map1.eu/donation.html)
* Facebook: [facebook.com/Map1eu](https://facebook.com/Map1eu)
* Twitter: [twitter.com/map1eu](https://twitter.com/map1eu)
