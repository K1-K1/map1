[map1.eu](http://www.map1.eu) - Ohlasy a další plány
========================================================================

Reakcí, které vyvolalo [spuštění první alfa verze](http://map1.blog.root.cz/2013/02/14/map1-eu/) [map1.eu](http://www.map1.eu),
bylo nad má očekávání. Předem bych chtěl poděkovat všem, kteří se zapojili
do diskuzí o projektu, ať to bylo zde na mém blogu nebo na stránkách 
[abclinuxu](http://www.abclinuxu.cz/zpravicky/map1.eu-nova-mapa-evropy).
Tímto článkem bych chtěl shrnout, co se vám (__ne__)líbilo, jaké byly nejčastější
připomínky a jaké mám plány v nejbližších týdnech. 

Shrnutí hlášených problémů
--------------------------

### Vrstevnice
Rohodně nejvíce připomínek se týkalo vrstevnic. To, že jsem se nakonec rozhodl
použít ASTER se ukázalo jako jednoznačná chyba. Na základě vašich stížností
jsem procházel chybové soubory, které jsou distribuované společně s DEM a zjistil jsem, že nepřesnost se hodně mění (asi v závislosti na tom,
jaký byl pokryv mraků při měření). Moje prvotní myšlenka skombinovat
ASTER a SRTM se ukázalo jako příliš oportunistická. __A proto jsem se rozhodl
použít SRTM__, ostatně tato data používají i jiné projekty.

### "Přenadpisovanost"
Hodně vám vadilo (a já se nedivím), že ve městech je mnoho nadpisů různých
hotelů a tak dále. Je to způsobeno tím, že se snažím zobrazovat co nejvíce
informací na venkově, kde je existence hospody či ubytování důležitou informací.
Každopádně si zkusím pohrát s minimálními vzdálenostmi mezi zobrazovanými symboly
daného druhu a tuto neřest odstranit.

Další _přenadpisovanost_ se objevila u popisků vodních toků. Je to chyba,
která vznikla při optimalizace těchto textů na menších měřítkách, kde
se doslova musely hledat díry, kam název napsat. Rozhodně to v další verzi
bude odstraněno.

### Chybějící prvky na mapě
Ještě nevykresluju mnoho "_map features_". Není to úmysl. Ale prostě jsem
to nestihl naimplementovat. Asi nejvíce vás pobouřilo nevykreslování letišt,
národních párků a vojenských prostorů a mnoho dalších. Nahlašené chybějící
prvky eviduju a snažím se jich co nejvíce začlenit již do příští verze.


### GUI
Kromě stížností na kvalitu plánování tras, které zatím považuji za irelevantní,
protože používám službu posklytovanou třetí stranou, byla nejčastější stížnost
na to, že se při kliku rovnou začně plánovat trasa. Toto bude rozhodně odstraněno.

Dále jste si stěžovali na nevyladěnost v Chrome, přiliš citlivé kolečko myši,
chybějící zvětšování dvoujklikem, či Ctrl+Drag. Zatím je mojí prioritou
vyladit renderování mapy samotné. GUI je na druhé koleji, ale nejpalčivější problémy
chci řešit co nejdříve. (Naplánováno na Alpha 3).

### Použití map v GPS a tak podobně
Toto zatím vůbec neřeším, ale všem, které to zajímá, chci říct, že
dlaždice jsou uvolněné pod cc-by-nc-nd licencí, tedy pro nekomerční 
účely je lze použit. Věřím, že na internetu je mnoho návodů jak tak
učinit.

K nahlašování chyb chci ještě říct, že se všechny snažím evidovat na
__[github](https://github.com/bigr/map1/issues?state=open)__. Zmiňuji to
proto, že se začínají množit duplicity a náhledem do buglistu 
je možné snadno zjistit, jestli vámi objevený problém je již evidován či 
nikoliv a případně si ušetřit práci se sepisováním chyby, která je již známá.
Každopádně děkuji za všechny připomínky a jsem za ně velmi rád.



Plány v nejbližších týdnech
---------------------------

Moje plány můžete sledovat na [wikipedii githubu](https://github.com/bigr/map1/wiki/Development-plan).

Zde uvádím překlad výše uvedené stránky:


### Součastnost - nyní pracuji na...
#### Verze alfa 0.2 
Hlavním cílem je vylepšit vykreslování vrstevnic a vyladit kreslení popisků; 
mnoho textu ve městech, časté opakovaní popisků vodních toků. 
Hlavní novou funkcionalitou by mělo být kreslení OSMC symbolů u turistických cest. 
Záměrem je také opravit co nejvíce chyb a doplnit vykreslování co nejvíce
prvků. Nestihlé se přesune do alfa 0.4.
[Seznam problémů v0.2](https://github.com/bigr/map1/issues?milestone=2).

### Budoucnost

#### Verze alfa 0.3
Tato verze je zaměřena na GUI. [Seznam problémů v0.3](https://github.com/bigr/map1/issues?milestone=3).

#### Verze alfa 0.4

Měla by se řešit integrace wiki dat a zobrazovíní informačního boxu  (za pomoci utfgrid).
Dále nestihnuté z verze 0.2.
[Seznam problémů v0.4](https://github.com/bigr/map1/issues?milestone=4).

Závěrem
-------
Ještě jednou děkuji za projevený zájem. A zvláště těm, kteří mi nabídli
pomoc. Ale o tom někdy příště.

Pokud vám to není odporné (jako mně) "_lajkujte_" map1.eu na [facebooku](https://facebook.com/Map1eu) a "_foloujte_"
na [twitteru](https://twitter.com/map1eu).


PS: Horká novinka na záver
--------------------------------------
__Map1.eu právě rozšíříla oblast, kterou zobrazuje ve středních a podrobných
měřítkách.__ Nově je vykreslena část jižní Evropy. K dipozici je Chorvatsko,
Itálie po Řím, jihovýchodní Francie a další.
